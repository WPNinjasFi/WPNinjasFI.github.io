---
layout: post
title: Pavel Mirochnitchenkosta Microsoft MVP
subtitle: Hurjasti onnea Pavel!
#cover-img: /assets/img/path.jpg
##thumbnail-img: /assets/img/thumb.png
#share-img: /assets/img/path.jpg
tags: [ihmiset]
author: Teemu Tiainen
---
<div align="center">
  <img src="/assets/img/Pavel_Mirochnitchenko.png" width="25%">
</div>
WPNinjasFI-yhteisön taustatiimiin kuuluva Pavel Mirochnitchenko on ollut aktiivinen toimija Microsoftin foorumeilla jo vuosia, osallistuen sekä keskusteluihin että auttaen muita. Vuonna 2017 Pavel oli perustamassa Facebookiin suomalaista Intune-ryhmää, ja hän esiintyi paljon erityisesti firman sisäisissä tilaisuuksissa. Pikkuhiljaa myös kutsuja puhujaksi julkisiin tilaisuksiin alkoi tulla. Jo tässä vaiheessa hänelle vinkkailtiin, että Microsoft MVP:n status Intune-kategoriassa voisi olla hänelle mahdollinen.

Vuonna 2020 hänen työskentelynsä Intunen parissa syveni, ja hän alkoi kehittää omia skriptejä ja automaatioita Windows-ympäristöjen ylläpitoa helpottamaan. Tämä johtui pitkälti halusta tehdä Windowsin käyttöönotosta yhtä automatisoitua ja käyttäjäystävällistä Intune-ympäristöissä, kuin mitä oli aiemmin saatu aikaiseksi SCCM:n kanssa. Tuolloin Intune ei vielä tarjonnut kaikkia tarvittavia työkaluja, joten puutteita piti paikata omalla osaamisella.

Nämä omat ratkaisut innoittivat Pavelia aloittamaan bloggaamisen, mikä puolestaan tasoitti tietä uusille julkisille esiintymisille isommilla estradeilla. Vuosi sitten hänen ensimmäinen hakemuksensa MVP-arvonimeksi ei vielä johtanut haluttuun lopputulokseen, mutta tänä vuonna tilanne muuttui. Muun muassa YouTubeen-tallennettu esitys saattoi olla yksi ratkaiseva tekijä tittelin saamiseen. Pavel panosti myös itse hakemukseen aiempaa enemmän

Nyt kun hän on virallisesti MVP, edessä on työläs mutta mielenkiintoinen matka arvonimen ylläpitämiseksi. Hän odottaa innolla uusia verkostoitumismahdollisuuksia ja kansainvälisiä tapaamisia, joissa voi jakaa osaamistaan ja oppia muilta alan asiantuntijoilta.

Hurjasti onnea Pavel! WPNinjasFI-yhteisölle on kunnia, kun olet osa yhteisön taustatiimiä.

Käy kurkkaamassa Pavelin <a href=" https://www.linkedin.com/in/pavel-mirochnitchenko-a4711457/" target="_blank"Linkkari-profiili</a> ja ota hänet seuraukseen.

Käy myös lukaisemassa Pavelin blogiartikkelit <a href="https://www.linkedin.com/in/pavel-mirochnitchenko-a4711457/recent-activity/articles/" target"_blank_">täältä</a>.
