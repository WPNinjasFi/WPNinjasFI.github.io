---
layout: post
title: WPNinjasFI-yhteisön ensimmäinen tapahtuma oli huima menestys
subtitle: Reilusti yli 100 osallistujaa ja hienoa palautetta
---
Perjantaina 26.4. koettiin historiallinen hetki, kun Workplace Ninja User Group Finland järjesti ensimmäisen etätapahtumansa. Tapahtumassa oli yhtäaikaisesti linjoilla lähes 130 alan ammattilaista. Tämä on selvä merkki siitä, että päätelaitehallinnan yhteisölle on tilausta.

Teimme tapahtuman aikana useita kyselyitä, jonka ansioista saimme näkemyksiä alamme nykytilasta ja osviittaa siitä, mistä asioista yhteisön jäsenet haluavat jatkossa kuulla lisää. 64 % osallistujista ilmoitti käyttävänsä Windows Security Baselinea, samoin 64 % hyödynsi AI-työkaluja admin-hommissa, mikä kertoo, että suomalaiset alan osaajat ovat omaksuneet modernit työkalut osaksi omaa päivittäistä työtään. Kyselyidemme perusteella suurin osa osallistujista ei vielä käytä Intune Suiten komponentteja, mikä ehkä kertonee jotain Microsoftin hinnoittelumallista. 

Osallistujien antama yleisarvosana tapahtumalle oli vaikuttava 4.4/5, mikä antaa osviittaa siitä, että [Pavelin](./pavel_mirochnitchenko.md) ja [Petrin](./petri_paavola.md) esitykset kiinnostivat yleisöä ja osallistujat olivat muutenkin tyytyväisiä aamun antiin. Erityisen ilahduttavaa tapahtumassa oli yleisön aktiivisuus. Chatissa käytiin paljon keskustelua tilaisuuden teemojen ympärillä, ja kysymyksiin liittyvien vastausten lisäksi jaettiin vinkkejä parhaista käytännöistä ja omista kokemuksista. Juuri tälläistä yhteisöllistä meininkiä tämän käyttäjäryhmän toiminnan tulee ollakin.

Innostuneina onnistuneesta tapahtumasta odotamme jo seuraavaa etäkohtaamista, joka järjestetään perjantaina 31.5.. Tervetuloa silloin mukaan. Saadaanko 200 osallistujan raja rikki? Pääset rekkaamaan mukaan seuraavaan sessioon [täältä](./_posts/2024-05-01-Online--tapahtuma-31.5.2024.md).
